<!doctype html>
<html>
	<body bgcolor="space grey">
		<h1 align="center">Fasi della missione</h1>
		<p>Una missione dello Space Shuttle è costituita da 3 momenti: il lancio ("liftoff"), la permanenza in orbita ("orbiting") e l'uscita dall'orbita
		("de-orbiting") con successivo atterraggio. Il momento più emozionante della missione è senza dubbio il decollo, la straziante lotta dei motori 
		contro la forza di gravità.
		Ci devono essere però alcune condizioni meteorologiche necessarie affinché lo Space Shuttle venga autorizzato al lancio:
		<br>
		• Temperatura non superiore ai 37°C per più di 30 minuti consecutivi o inferiore a 9°C. 
		<br>
		• Velocità del vento non superiore ai 30 nodi. 
		<br>
		• Precipitazioni totalmente assenti presso la rampa di lancio. 
		<br>
		• Attività temporalesca totalmente assente all'interno di un raggio di 20 km dalla rampa di lancio e dal tracciato di ascesa.
		<br>
		<br>
		Le procedure eseguite durante il conto alla rovescia sono innumerevoli.Le ultime procedure prima del decollo sono:
		<br>
		• A T-6 secondi i motori principali dello Space Shuttle vengono avviati accesi, impiegano circa 3 secondi per raggiungere la spinta nominale. 
		L'astronave è ancora saldamente bloccata alla rampa di lancio da quattro, robustissimi, bulloni esplosivi. I computer di bordo dello Space Shuttle,
		i GPC, controllano il corretto funzionamento e assetto dei motori principali e, se non viene segnalato alcun problema, il countdown va avanti.
		<br>
		• A T-0 secondi avviene l'innesco dei due booster e, contemporaneamente, l'esplosione dei ganci che saldano l'astronave alla rampa di lancio. 
		Lo speaker annuncia "Liftoff!".
		<br>
		<br>
		La navetta parte in posizione perfettamente verticale per allontanarsi il più velocemente possibile dalla rampa di lancio. 
		Il decollo di uno Space Shuttle è controllato quasi interamente dal computer: gli astronauti possono intervenire in maniera molto marginale, 
		né sarebbero umanamente in grado di effettuare le migliaia di operazioni richieste. Dopo 7 secondi dal decollo inizia il cosiddetto "pitch and roll 
		program", cioè la manovra di rullata e cabrata. Tale manovra assolve due, importantissimi, compiti: costruire progressivamente la velocità orbitale
		e immettere l'astronave nell'orbita prestabilita per la missione. Il "pitch and roll program" costruisce la velocità orbitale in quanto porta 
		progressivamente lo Space Shuttle ad assumere un assetto parallelo al suolo, ma rovesciato: negli ultimi minuti di accelerazione gli astronauti 
		si ritrovano praticamente a testa in giù. Durante questa manovra la potenza dei motori viene diminuita al 65% per non sovraccaricare eccessivamente
		le struttura. Dopo il momento di massima resistenza aerodinamica, il cosiddetto MAX Q, che avviene a circa 35 secondi dopo il lancio e coincide 
		praticamente con il raggiungimento della velocità supersonica, viene chiamato il "go at throttle up", cioè i motori vengono portati al massimo della
		spinta. A T+2 minuti, a circa 50 km di quota, avviene una fase molto importante e delicata del decollo: il distacco dei booster. La navetta, insieme
		al serbatoio esterno, si allontana progressivamente dalla Terra e incontra degli strati molto meno densi di atmosfera, quindi acquista velocità molto
		velocemente, con una accelerazione finale di circa 3g. La navetta continua la sua folle corsa fino a raggiungere, dopo il distacco del serbatoio 
		esterno, la velocità orbitale, circa 28.000 Km/h: 8 chilometri al secondo, oltre Mach26 (cioè 26 volte la velocità del suono)! La navetta raggiunge
		l'apogeo della sua orbita a T+45 minuti: qui entrano in funzione i motori OMS che portano la navetta alla sua quota di crociera, 300 chilometri sopra
		il nostro bel pianeta. Allo spegnimento dei motori principali viene comunicato il "MECO", cioè Main Engine Cut Off: gli astronauti possono iniziare
		a svolazzare per la navetta senza che la gravità li tenga per terra!</p>
		<img width="700" src="Space_Shuttle_Profilo_Missione.jpg">
	</body>
</html>